# -*- mode: mandoku-view -*-
#+TITLE: 詩總聞
#+DATE: 2015-09-23 09:36:35
#+PROPERTY: JUAN 15
<pb:KR1c0014_WYG_015-1a>¶
欽定四庫全書¶
　詩總聞卷十五¶
　　　　　　　　　　　　　宋　王質　撰¶
　　魚藻¶
　　　一章¶
魚在在藻有頒其首¶
　當是朝廷以魚侑酒以豈為樂而勸王者之飲喜功¶
　成治定也説文豈還師振旅之樂從心從豈者非¶
<pb:KR1c0014_WYG_015-1b>¶
王在在鎬豈樂飲酒¶
　　　二章¶
魚在在藻有莘其尾王在在鎬飲酒樂豈¶
　　　三章¶
魚在在藻依于其蒲王在在鎬有那其居¶
　此飲酒畢奏樂也願安所處言人情愛君上如今言¶
　甚勞少歇也¶
　　聞音曰此詩上下句皆對叶¶
<pb:KR1c0014_WYG_015-2a>¶
總聞曰治亂之世辭意氣象自可見無疑似可推演得¶
以委曲扳援者皆盛時之詩强生辭以為亂世則恐錯¶
亂情實非考古之正法也¶
　　采菽¶
　　　一章¶
采菽采菽筐之筥之¶
　當是諸侯來朝人君致禮都人登山臨水觀之後世¶
　郭子儀李晟之流來京師都人以為盛事或見歌詩¶
<pb:KR1c0014_WYG_015-2b>¶
　恐殆亦類此¶
君子來朝何錫予之雖無予之路車乗馬又何予之𤣥¶
衮及黼¶
　路車乗馬𤣥衮及黼可謂大賜而尚言無予者自以¶
　為薄也謙之辭也下章旂鸞驂駟赤芾邪幅皆次第¶
　錫賚者也故初言予之後言申之¶
　　　二章¶
觱沸檻泉言采其芹君子來朝言觀其旂其旂淠淠鸞¶
<pb:KR1c0014_WYG_015-3a>¶
聲嘒嘒載驂載駟君子所届¶
　　　三章¶
赤芾在股邪幅在下彼交匪紓天子所予樂只君子天¶
子命之樂只君子福禄申之¶
　　　四章¶
維柞之枝其葉蓬蓬樂只君子殿天子之邦樂只君子¶
萬福攸同平平左右亦是率從¶
　言君臣和順也安平在王之側有令則率從恭之辭¶
<pb:KR1c0014_WYG_015-3b>¶
　也¶
　　　五章¶
汎汎楊舟紼纚維之樂只君子天子葵之樂只君子福¶
禄膍之優哉游哉亦是戾矣¶
　亦言君臣和順也優游處王之側有召則至亦恭之¶
　辭也¶
　　聞音曰予弋渚切馬滿補切泉才勻切旂渠斤切¶
　　　届居氣切下後五切命彌并切邦卜工切哉将¶
<pb:KR1c0014_WYG_015-4a>¶
　　　黎切矣作平音¶
總聞曰采菽者登山采菽為食而觀者也采芹者臨水¶
采芹為食而觀者也枝者既飽依樹而立而觀者也楊¶
舟或汎或維追逐而觀者也故詩稱言觀此為盡終日¶
之觀則備終日之饌今人出遊出觀梢從容長逺者多然¶
　　角弓¶
　　　一章¶
騂騂角弓翩其反矣¶
<pb:KR1c0014_WYG_015-4b>¶
　弓向外則弦上而矢發反則無用俗謂之反張病有¶
　此狀者難療¶
兄弟昏姻無胥逺矣¶
　　　二章¶
爾之逺矣民胥然矣爾之教矣民胥傚矣¶
　　　三章¶
此令兄弟綽綽有裕不令兄弟交相為瘉¶
　令兄弟雖相逺能安處不令則交為相害言怨心生¶
<pb:KR1c0014_WYG_015-5a>¶
　也¶
　　　四章¶
民之無良相怨一方受爵不譲至于已斯亡¶
　言情不通也爵相爭而不相遜至其末則情皆亡言¶
　情從譲起從爭喪¶
　　　五章¶
老馬反為駒不顧其後如食冝饇如酌孔取¶
　以老馬為駒已亦将有老時也食量所饇而酌量所¶
<pb:KR1c0014_WYG_015-5b>¶
　取則不傷不量飢飽而食不忖多寡而酌亦不顧其¶
　後也言有後患也當是親戚之間有小人以年而先¶
　于衆者又當是親戚之間有君子以惡而逺其人者¶
　又不譲以美官使處下位故小人懐忿鷙肆忍毒尋¶
　詩皆勸君子慮後患者也¶
　　　六章¶
毋教猱升木如塗塗附君子有徽猷小人與屬¶
　猱升木不待教塗附塗不待附言兄弟之情自然非¶
<pb:KR1c0014_WYG_015-6a>¶
　由人力也君子小人雖異然同氣相連亦自其性也¶
　此必有兄弟之中小人以異趣害君子詩人言此天¶
　性不以君子小人而别也¶
　　　七章¶
雨雪瀌瀌見睍曰消莫肯下遺式居婁驕¶
　言小人之惡亦易回稍下心與之則翻然既不肯降¶
　意小人又自處多驕無怪小人之欲快其志也言君¶
　子亦不善待小人咎之辭也¶
<pb:KR1c0014_WYG_015-6b>¶
　　　八章¶
雨雪浮浮見睍曰流如蠻如髦我是用憂¶
　小人蠻也蠻人心多悍君子髦也髦士心多正恐不¶
　勝小人是可憂也故再三勸君子少屈以下小人愛¶
　之辭也¶
　　聞音曰反芬邅切逺於圎切瘉羊汝切譲如陽切¶
　　　後下五切屬殊遇切髦莫侯切¶
總聞曰詩人固消小人而長君子亦屈君子而下小人¶
<pb:KR1c0014_WYG_015-7a>¶
而况骨肉之間雖稍下之何足為屈也以五剛决一柔¶
亦必徤而説决而和故君子懲小人亦必有道也¶
　　菀栁¶
　　　一章¶
有菀者栁不尚息焉¶
　栁菀當是夏時今嵗又過半而為惡尚未息凡人以¶
　一時為一變時再變而惡如故處心寛者靜以待後¶
　也¶
<pb:KR1c0014_WYG_015-7b>¶
上帝甚蹈無自暱焉俾予靖之後予極焉¶
　以天自驚也無也俾也後也皆使之辭也蹈動也天¶
　意甚相動勿自親但守靜徐觀所至也言俟其惡稍¶
　息¶
　　　二章¶
有菀者栁不尚愒焉上帝甚蹈無自瘵焉俾予靖之後¶
予邁焉¶
　　　三章¶
<pb:KR1c0014_WYG_015-8a>¶
有鳥髙飛亦傅于天彼人之心于何其臻曷予靖之居¶
以凶矜¶
　言不若髙飛而避害也彼人斥在上也其心何所不¶
　至哉可守靜而待其居我凶危之地也决之辭也¶
　　聞音曰瘵子例切邁力制切天鐵因切¶
總聞曰此當危疑自寛解以待者也世固有用此道而¶
安亦有用此道而危言可待者善人而偶誤用心不待¶
者惡人而稔熟為惡也故末章有斷制之辭¶
<pb:KR1c0014_WYG_015-8b>¶
　　都人士¶
　　　一章¶
彼都人士狐裘黄黄¶
　當是都人之賢士君子賢女相為夫婦而去都都人¶
　思之者也此似餞送之辭¶
其容不改出言有章行歸于周萬民所望¶
　當是其士既賢而其女又淑先章全言士者本其夫¶
　也後章夫婦併言¶
<pb:KR1c0014_WYG_015-9a>¶
　　　二章¶
彼都人士䑓笠緇撮彼君子女綢直如髮我不見兮我¶
心不説¶
　　　三章¶
彼都人士充耳琇實彼君子女謂之尹吉我不見兮我¶
心苑結¶
　尹氏吉氏婚姻之著姓舊説亦有此理二姓同出尹¶
　吉甫一以官為氏一以字為氏不必改作姞¶
<pb:KR1c0014_WYG_015-9b>¶
　　　四章¶
彼都人士垂帶而厲彼君子女卷髮如蠆我不見兮言¶
從之邁¶
　　　五章¶
匪伊垂之帶則有餘匪伊卷之髮則有旟我不見兮云¶
何盱矣¶
　言士則指其衣服言女則指其髮旟不欲斥言故舉¶
　其在身之物以思其人也¶
<pb:KR1c0014_WYG_015-10a>¶
　　聞音曰望無方切撮租悦切髮方月切説欲雪切¶
　　　結激質切厲落葢切盱叶旟不用矣若用矣旁¶
　　　紐作平聲恊兮¶
總聞曰此必在東都而歸西周者也雖在東必以西為¶
宗故言周道周京皆指故都為宗周三家無初章止三¶
章唯毛氏有之大要在行歸于周一句豈可闕也行平¶
音¶
　　采緑¶
<pb:KR1c0014_WYG_015-10b>¶
　　　一章¶
終朝采緑不盈一匊予髮曲局薄言歸沐¶
　　　二章¶
終朝采藍不盈一襜五日為期六日不詹¶
　　　三章¶
之子于狩言韔其弓之子于釣言綸之繩¶
　　　四章¶
其釣維何維魴及鱮維魴及鱮薄言觀者¶
<pb:KR1c0014_WYG_015-11a>¶
　　黍苗¶
　　　一章¶
芃芃黍苗隂雨膏之悠悠南行召伯勞之¶
　　　二章¶
我任我輦我車我牛我行既集葢云歸哉¶
　　　三章¶
我徒我御我師我旅我行既集葢云歸處¶
　　　四章¶
<pb:KR1c0014_WYG_015-11b>¶
肅肅謝功召伯營之烈烈征師召伯成之¶
　　　五章¶
原隰既平泉流既清召伯有成王心則寜¶
　　隰桑¶
　　　一章¶
隰桑有阿其葉有難既見君子其樂如何¶
　　　二章¶
隰桑有阿其葉有沃既見君子云何不樂¶
<pb:KR1c0014_WYG_015-12a>¶
　　　三章¶
隰桑有阿其葉有幽既見君子徳音孔膠¶
　既見非已見也想像既見之後所説之情當如此也¶
　　　四章¶
心乎愛矣遐不謂矣中心藏之何日忘之¶
　心甚愛斯賢而以逺不能告語為恨徒深藏而不忘¶
　也此必有欲言不得者也¶
　　聞音曰難乃多切沃鬱縛切幽於交切愛許既切¶
<pb:KR1c0014_WYG_015-12b>¶
總聞曰君子所居有隰有桑是在野也思在野而不得¶
見則必在位而不能徃者也其詳見白華¶
　　白華¶
　　　一章¶
白華菅兮白茅束兮之子之逺俾我獨兮¶
　有花曰菅無花曰茅其色皆白大率此詩所引山野¶
　氣象為多草木之類則菅茅稻田桑薪之類鳥獸則¶
　鶖鶴鴛鴦天則雲露地則滮池扁石家則行竈漁梁¶
<pb:KR1c0014_WYG_015-13a>¶
　皆山廬野宅所見所有者也¶
　　　二章¶
英英白雲露彼菅茅天步艱難之子不猶¶
　天步如此艱難而不得與此人同謀也古以星土辨¶
　九州之地封域皆有分星略見丹元子步天歌天步¶
　謂此¶
　　　三章¶
滮池北流浸彼稻田嘯歌傷懐念彼碩人¶
<pb:KR1c0014_WYG_015-13b>¶
　　　四章¶
樵彼桑薪卬烘于煁維彼碩人實勞我心¶
　　　五章¶
鼓鐘于宫聲聞于外念子懆懆視我邁邁¶
　此所謀之大槩也必是人君袵席之間有所隠慝今¶
　則外彰念子不可見則愁不申視我無與同則意不¶
　悦其事迫而其情急也¶
　　　六章¶
<pb:KR1c0014_WYG_015-14a>¶
有鶖在梁有鶴在林維彼碩人實勞我心¶
　　　七章¶
鴛鴦在梁戢其左翼之子無良二三其徳¶
　自此人之外無良朋以相助所與處音皆二三之人¶
　豈可共謀也¶
　　　八章¶
有扁斯石履之畢兮之子之逺俾我疷兮¶
　扁小石也此人當在巖谷之下故曰畢也初則傷次¶
<pb:KR1c0014_WYG_015-14b>¶
　則勞次則病思之極也¶
　　聞音曰茅莫侯切田地因切煁市林切邁力制切¶
　　　疷祈支切¶
　　聞用曰煁烓也今行竈¶
　　聞跡曰滮池與鄗池合在咸陽鄭氏酆鎬之間水¶
　　　北流而不指其的¶
總聞曰此與隰桑之意同亦必與隰桑之人同隰桑之¶
事尚淺故其辭未至于甚白華之事已深故其辭不勝¶
<pb:KR1c0014_WYG_015-15a>¶
其切此必事干宗社人民而非尋常者也隰桑之君子¶
即此之碩人此之碩人即此之之子當時在朝既有賢¶
者在野亦有賢者惜不能相㑹以為謀而徒勞思悵望¶
此在朝者必有志而寡助在野者必有才而不用者也¶
　　緜蠻¶
　　　一章¶
緜蠻黄鳥止于丘阿¶
　當是重臣出行而下士冗役告勞者也¶
<pb:KR1c0014_WYG_015-15b>¶
道之云逺我勞如何飲之食之教之誨之命彼後車謂¶
之載之¶
　聞其告勞而旋其憫心亦必賢者當是營謝之流也¶
　　　二章¶
緜蠻黄鳥止于丘隅豈敢憚行畏不能趨飲之食之教¶
之誨之命彼後車謂之載之¶
　　　三章¶
緜蠻黄鳥止于丘側豈敢憚行畏不能極飲之食之教¶
<pb:KR1c0014_WYG_015-16a>¶
之誨之命彼後車謂之載之¶
　黄鳥當是春時春多雨丘多泥此適逺所冝告勞也¶
　　聞音曰食疾二切載子麗切側莊力切¶
總聞曰飲食憐其飢載憐其勞而又教誨者言分有貴¶
賤任有勞佚使以理遣也此不止營謝之流恐即召伯¶
黍苗隂雨正是此時所以重使人意及此也識者更詳¶
　　瓠葉¶
　　　一章¶
<pb:KR1c0014_WYG_015-16b>¶
幡幡瓠葉采之亨之¶
　當是在野君子相見為禮者食瓠當是夏時¶
君子有酒酌言嘗之¶
　　　二章¶
有兎斯首炮之燔之君子有酒酌言獻之¶
　初章言瓠葉為葅耳大要以兎侑酒也故三章連及¶
　之北人膳羞多喜用禽獸而凡品以兎為貴射獵亦¶
　以得兎為勝¶
<pb:KR1c0014_WYG_015-17a>¶
　　　三章¶
有兎斯首燔之炙之君子有酒酌言酢之¶
　　　四章¶
有兎斯首燔之炮之君子有酒酌言醻之¶
　兎以首言猶今言一頭兩頭也西人凡物皆以頭言¶
　于人亦以頭數¶
　　閒音曰亨鋪郎切獻虚言切炙陟略切炮蒲侯切¶
總聞曰此時當有遁隠在野者數詩皆有此意隰桑所¶
<pb:KR1c0014_WYG_015-17b>¶
愛之君子白華所念之碩人與此瓠葉亨瓠燔兎之君¶
子恐皆此人得非隰桑白華欲見而不得者至是或假¶
事以相見或将命以相見皆不可得而知疑其前詩有¶
不勝思慕之情此詩有不任欣喜之状此必有志投而¶
意契者識者更詳¶
　　漸漸之石¶
　　　一章¶
漸漸之石維其髙矣¶
<pb:KR1c0014_WYG_015-18a>¶
　西北少山東南多山大率山水皆起西而赴東南至¶
　海而止西北不甚習見故以為勞也¶
山川悠逺維其勞矣武人東征不皇朝矣¶
　不皇猶不遑也古字通用不暇朝而見王不暇出而¶
　歸家其餘皆不暇他務将帥迫遽如此則事勢危急¶
　可知尋詩前二章初行之時後一章久役之時也毛¶
　氏鄭氏以皇為王語勢不順¶
　　　二章¶
<pb:KR1c0014_WYG_015-18b>¶
漸漸之石維其卒矣山川悠逺曷其没矣武人東征不¶
皇出矣¶
　　　三章¶
有豕白蹢烝涉波矣月離于畢俾滂沱矣武人東征不¶
皇他矣¶
　豕江豚也此物出則雨兆月近畢則雨近箕則風故¶
　謂之畢雨箕風言西北之人不諳東南見豚出于江¶
　月近于畢則懐憂也江豚惟自岐出者大江有之不¶
<pb:KR1c0014_WYG_015-19a>¶
　入他流所謂江烟漠漠江雨來天意為霖不干汝毛氏¶
　將久雨則豕進涉水波鄭氏豕唐突難禁制尤躁疾者¶
　離其牧處涉入水波今人豢豕極多未見如此者也¶
　　聞音曰没莫筆切¶
　　聞字曰集韻漸嶃嶄皆同不必作嶃¶
　　聞物曰江䐁大略猪首魚尾有兩足微白全身¶
　　　皆肉不堪食可取膏湖湘間人多用之¶
總聞曰東南夷見于詩者淮夷荆舒得人則有喜江山¶
<pb:KR1c0014_WYG_015-19b>¶
之心不得人則有懼山川之意亦各係其人也觀此詩¶
及東山江漢諸詩可見尋詩其人非不難冒盡瘁亦時¶
節不嘉人情少舒觸境皆非美氣象爾¶
　　苕之華¶
　　　一章¶
苕之華芸其黄矣心之憂矣維其傷矣¶
　　　二章¶
苕之華其葉青青知我如此不如無生¶
<pb:KR1c0014_WYG_015-20a>¶
　　　三章¶
牂羊墳首三星在罶人可以食鮮可以飽¶
　牂羊牝羊也墳當作□字轉恐亦通用牡羊也牝羊¶
　而牡首豈有此理三星在天而在罶亦豈有是理言¶
　雌雄變易上下顛倒此時但得食已為過求飽則難¶
　也言世路不嘉也¶
　　聞音曰飽補掫切¶
總聞曰見苕華而感世態漸就凋不復勞也大要在牂¶
<pb:KR1c0014_WYG_015-20b>¶
羊三星二句此其所以無生意也此必愬人之詩故曰¶
知我如此¶
　　何草不黄¶
　　　一章¶
何草不黄何日不行何人不将經營四方¶
　　　二章¶
何草不𤣥何人不矜哀我征夫獨為匪民¶
　言不以民待下也¶
<pb:KR1c0014_WYG_015-21a>¶
　　　三章¶
匪兕匪虎率彼曠野哀我征夫朝夕不暇¶
　我非虎非兕而常在野哀之辭也¶
　　　四章¶
有艽者狐率彼幽草有棧之車行彼周道¶
　狐在野人在里各其所也狐在草而我挽車常在道¶
　狐之不如甚哀之辭也¶
　　聞音曰行戸郎切𤣥胡均切野上與切暇後五切¶
<pb:KR1c0014_WYG_015-21b>¶
總聞曰草自黄而𤣥與苕自花黄而葉青同為時節之¶
變苕花漸謝春夏時也草色漸槁秋冬時也當是所厯¶
之時不同苕之花何草不黄之詩一引羊罶起興一引¶
兕虎狐起興又皆以山卉山蕪為辭當是在野者也或¶
士與民未可審知爾¶
　¶
　¶
　詩總聞卷十五¶

